# -*- coding: utf-8; mode: structured-text -*-

Obsah: @TOC@

== Odečítače obrazovky ==

=== JAWS === jaws

Široce používaným odečítačem obrazovky je JAWS, vyvíjený americkou firmou
Freedom Scientific.  Má širokou škálu schopností a obsahuje speciální úpravy
pro mnoho prorgamů. To jej ale zároveň činí poměrně komplexním, nepřehledným a
komplikuje to jeho ovládání.

=== NVDA === nvda

NVDA je volně dostupný odečítač obrazovky, lze jej tedy nainstalovat a používat
zdarma. Vyvíjí jej australská nezisková organizace NV Access na základě podpory
řady sponzorů, nejvýznamněji firmy Mozilla a Adobe. Má jednu z nejlepších
podpor pro internetové technologie a je kompatibilní se širokou škálou
aplikací, může tedy být i překvapivě dobrou náhradou za Jaws.

=== Přenosné NVDA === nvda-portable

[#nvda NVDA] rovněž poskytuje velmi zajímavou možnost instalace tzv. přenosné
verze.  Tu lze instalovat například na flash disk a následně používat na
jakýchkoliv počítačích (například ve škole, v kanceláři, v internetové kavárně,
u kamaráda doma). Není třeba žádné instalace, nastavování a nemusíte k tomu mít
administrátorská práva. Prostě zasunete Flash disk do zcela cizího počítače,
spustíte příslušný soubor a naběhne plnohodnotný odečítač obrazovky včetně
vašich vlastních hlasů a nastavení. Pakliže máte přenosný braillský řádek,
můžete použít kromě hlasu i braill.  Protože navíc nemá NVDA žádné licenční
omezení, můžete jej takto využít kdykoliv a kdekoliv.

To je podstatně odlišné od jiných proprietárních odečítačů obrazovky, které
musí většinou být na systém napevno nainstalovány a případné přenosné zařízení
obsahuje pouze licenční klíč. V takovém případě pak nelze běžně odečítačem
zpřístupnit cizí počítač.

=== Cobra === cobra-screen-reader

Cobra je méně známým, ale funkčním a poměrně všestranným odečítačem obrazovky
vyvíjeným německou firmou BAUM Retec. Její hlavní výhoda tkví v modulárním
designu a pokročilých možnostech nastavení a skriptování, které umožňují
přizpůsobit odečítač konkrétním potřebám, aplikacím a specifikům pracovního
prostředí konkrétního uživatele.  Cobra může rovněž obsahovat zvětšovač
obrazovky, který lze s hlasovým a braillským výstupem kombinovat.

=== Další odečítače === other-screen-readers

Existují samozřejmě i další odečítače obrazovky, jako je například SuperNova,
WinMonitor nebo WindowEyes.

== Zvětšovače obrazovky ==

=== Vestavěná lupa Windows === windows-magnifier

Microsoft Windows standardně obsahují jednoduchý zvětšovač obrazovky nazvaný
Lupa.  Umožňuje zvětšit obsah maximálně 3x a obsahuje základní podporu pro
sledování kurzoru, neumožňuje však jednoduchou pohotovou změnu úrovně
přiblížení a nemá ani další funkce pokročilejších lup.

Pro lehčí zrakové vady a pro určité situace může postačit, rozhodně ale
slabozrakému nenahradí specializované softwarové lupy popsané níže.

=== ZoomText === zoomtext

Kvalitní softwarová lupa vyráběná britskou firmou AI Squared, která vyniká
především jednoduchostí uživatelského rozhraní a vysokou kvalitou zvětšených
textů. Rovněž jsou v něm dobře zpracovány technologie sledování kurzoru (a
naopak zamezení nežádoucích odskoků). Ve verzi Zvětšovač+Odečítač obsahuje i
základní podporu hlasového výstupu.

=== Magic === magic

Softwarová lupa vyráběná americkou firmou Freedom Scientific. Kvalita
zvětšených písmen je nižší, pro některé zrakově postižené uživatele však toto
nemá praktický význam. Jeho nevýhodou je poněkud složitější ovládání a
nemožnost pohotové změny úrovně přiblížení kolečkem myši.

=== Cobra === cobra-magnifier

Cobra je zvětšovač obrazovky vyráběný německou firmou BAUM Retec. Vyniká
především možnostmi přizpůsobení konkrétním programům a situacím. Ty ale nejsou
přístupné uživateli a musí je provádět technik. Neumožňuje pohotovou změnu
přiblížení kolečkem myši. Může obsahovat rovněž plnohodnotný odečítač obrazovky
s podporou hlasového i braillského výstupu.

=== Další zvětšovače === other

Existují samozřejmě i další zvětšovače, jako je například SuperNova.

