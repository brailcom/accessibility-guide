# -*- coding: utf-8; mode: structured-text -*-

Obsah: @TOC@

== Knihovna a tiskárna pro nevidomé (KTN) / Biblio == ktn

Knihovna a tiskárna pro nevidomé Karla Emanuela Macana (http://www.ktn.cz)
provozuje digitální katalog Biblio, který umožňuje čtenářům poslouchat vybrané
tituly v namluvené podobě přímo po internetu bez nutnosti cokoliv objednávat
nebo na cokoliv čekat. Mimo to umožňuje knihovna také objednávat zápůjčky a
tisk knih v braillském písmu a v dalších podobách. Pro knihy v textové
elektronické podobě viz [#kdd].

Adresa knihovny: http://biblio.brailcom.org

=== Registrace do knihovny KTN a katalogu Biblio ===

Pro přihlášení do knihovny je potřeba na adresu knihovny (uvedena v hlavičce
přihlášky) zaslat následující 3 dokumenty:

1. Vyplněnou a podepsanou [http://www.ktn.cz/pub/attachments/ktn-p%C5%99ihl%C3%A1%C5%A1ka-nov%C3%A1.doc přihlášku do knihovny]
2. [http://www.ktn.cz/pub/attachments/ktn-prohlaseni.doc Prohlášení čtenáře] s úředně ověřeným podpisem čtenáře (za čtenáře ml. 15 let zákonný zástupce)
3. Kopii průkazu ZTP nebo ZTP/P

Poté, co knihovna vaši přihlášku schválí, obdržíte průkazku a číslo čtenáře. Na
základě přiděleného čísla čtenáře knihovny se pak můžete zaregistrovat i do
zmíněné digitální knihovny. Použijte k tomu odkaz Registrace jejích stránkách
http://biblio.brailcom.org.

=== Používání katalogu a poslech titulů ===

Podrobný návod k používání digitálního katalogu je k dispozici na adrese
https://biblio.brailcom.org/_doc/biblio/help .

Forma knih k přímému poslechu se v nápovědě i v samotném katalogu označuje jako
MP3.

== Knihovna digitálních dokumentů (KDD) == kdd

Knihovna digitálních dokumentů obsahuje knihy převážně v elektronické textové
podobě, vhodné pro čtení pomocí braillského a hlasového výstupu odečítače
obrazovky. Pro mluvené knihy a tištěné knihy v braillském písmu viz [#ktn].

Adresa knihovny: http://www.kdd.cz

=== Registrace do knihovny KDD ===

Postup registrace je uveden na stránkách knihovny. Do knihovny se mohou
registrovat i čtenáři mladší 15 let. V takovém případě za ně čestné prohlášení
o přístupu do knihovny musí podepsat jejich zákonný zástupce.

== Trafika == trafika

Trafika poskytuje ke čtení a poslechu tituly denního tisku a další
periodika. Lze zde nalézt všechny velké noviny vydávané v ČR a mnohé časopisy,
obsah se aktualizuje každý den.

V titulech lze rovněž vyhledávat podle klíčových slov. Trafika dokonce
poskytuje i možnost tzv. sledování, kdy si zadáte slovo, které chcete sledovat,
a systém vám zašle email vždy, když se tento termín někde v tisku objeví.

Periodika jsou k dispozici jako HTML stránky, ZIP archiv a některé i jako
zvukové soubory načtené syntetickým hlasem, aby bylo možné nahrát si je do
multimediálního přehrávače.

Adresa Trafiky: http://trafika.brailcom.cz

=== Registrace do trafiky ===

Registrace do Trafiky probíhá vyplněním registračního formuláře přímo na
stránkách Trafiky. Po registraci okamžitě získáte z velké části funkční
přístup, který je ale omezen časovou lhůtou 30 dní. Pro plný trvalý přístup je
nutné vytisknout a podepsat písemnou přihlášku, kterou obdržíte při registraci
emailem, a spolu s kopií ZTP nebo ZTP/P ji odeslat poštou na adresu společnosti
Brailcom, o.p.s.

Přesný postup pro registraci do Trafiky: https://trafika.brailcom.cz/register

== Bookshare.org == bookshare

Bookshare.org je mezinárodní knihovnou s velmi velkým fondem digitálních knih
dostupných v anglickém jazyce. Knihovna poskytuje přes 130 000 titulů
dostupných jako digitalizovaný text (TXT, HTML, Daisy, BRF).

Členství v knihovně je přístupné z celého světa a to osobám s hendikepem, který
jim brání efektivně číst klasické knihy, tedy mimo jiné pro nevidomé a
slabozraké. Za roční členství se platí čtenářský poplatek 50 USD.

Katalog je přístupný bez registrace a zdarma. Můžete si tak předem vyzkoušet,
zda zde naleznete knihy, které vás zajímají.

Nevidomí a slabozrací musí k přihlášce doložit potvrzení o svém hendikepu,
které může podepsat ošetřující lékař, oční lékař nebo speciální pedagog.

Podrobnosti k podání přihlášky: https://www.bookshare.org/_/membership/international
