# -*- coding: utf-8; mode: structured-text -*-

== Výuka psaní všemi deseti prsty ==

Pro ovládání počítače a pro téměř všechny činnosti, které na počítači
děláme, je velmi důležité umět dobře ovládat klávesnici. To znamená
umět na ní pohodlně a jednoduše psát, nedělat při tom moc chyb a
nemuset na to nijak moc myslet. Pokud se musíme při psaní na
klávesnici soustředit na to, jak stisknout to či ono písmeno, nebo
musíme očima neustále odbíhat od monitoru a dívat se na klávesy,
odvádí to neustále naši pozornost od činnosti, kterou v tu chvíli
chceme s počítačem dělat, a každá úloha se pak stává podstatně
komplikovanější. Je to jako by vás neustále něco vyrušovalo a vy jste
nemohli pořádně sledovat, co to vlastně děláte.  Naučíte-li se dobře
ovládat klávesnici, brzy zjistíte, že je pro vás mnohem jednodušší
ovládat i celý počítač.

K tomu slouží tzv. psaní všemi deseti prsty. Po nějaké době nejspíš
zjistíte, že je to i rychlejší než jiné způsoby psaní. Psaní vás tak
méně unaví a budete moci věnovat více času přemýšlení o tom, co
vlastně chcete napsat. Rychlost se ale dostaví postupně a sama,
rozhodně není cílem samotné výuky psaní všemi deseti prsty a ani není
tím hlavním, co touto metodou získáte. Tím je snadnější ovládání
počítače.

Psaní všemi deseti prsty se nejlépe naučíte pomocí výukového programu,
který vám vysvětlí techniku a zároveň vám poskytne dostatek
příležitostí k procvičování. Začíná se prvními několika písmeny, a jak
postupujete na vyšší a vyšší úroveň, přidávají se k nim další a
další. Je to vlastně taková hra.

Samotná výuka by vám neměla zabrat příliš mnoho času. Budete-li cvičit
pravidelně, například půl hodiny denně, budete za měsíc celou
klávesnici umět. Pustíte-li se do toho po hlavě, měli byste se naučit
psát i během několika odpolední.

:Pro slabozraké: [windows-usage#gtypist Gtypist]
