# -*- coding: utf-8; mode: structured-text -*-

= Prostředí na GNU/Linux =

Uvádíme přehled tří velkých oblastí platformy GNU/Linux, které jsou přístupné
slepcům a zrakově postiženým a mohli by vás zajímat:

== Gnome desktop ==

[http://www.gnome.org/about/ GNOME] nabízí snadno pochopitelné moderní
desktopové prostředí na bázi GNU/Linux. Tímto uživatelským rozhraním
lze ovládat téměř všechny dostupné aplikace, nezávisle na tom, zda
poskytují grafické, textové nebo jiné rozhraní.

Hlavní zpřístupňující technologií pro prostředí Gnome je odečítač
obrazovky Orca. Orca obsahuje moduly pro řeč, braille i zvětšování.

== Textová konzole ==

Ačkoliv s jistými omezeními, mnoho aplikací a nástrojů může být rovněž ovládáno
z čistě textového prostředí. Nejsou v něm k dispozici některé důležité věci,
jako například moderní internetový prohlížeč, ale i přesto se k němu mnoho
uživatelů rádo obrací, pokud mají nějaký problém s grafickým uživatelským
rozhraním Gnome.

Textová konzole může být plně zpřístupněna (hlas i braille) s využitím
následujících pomůcek: BrlTTY, eSpeakup a/nebo YASR.

== Emacs ==

Emacs je velmi zajímavým prostředím, protože dokáže přenášet výhody
konzistentního plně textového uživatelského rozhraní ovládaného především
klávesnicí na moderní grafický desktop. Obsahuje pouze svoje vlastní aplikace,
ale ty pokrývají širokou škálu činností, které s nimi lze provozovat, od
editování textů, přes správu souborů po vývoj aplikací, čtení mailu a sázení
notových zápisů. Z tohoto důvodu si jej oblíbilo mnoho uživatelů, nejen
handikepovaných.

Pokud jej budete chtít využívat, buďte připraveni, že se budete muset nejprve
některé věci naučit a pochopit některé koncepty. Následná vysoká efektivita
práce by vám za to však měla být dostatečnou odměnou.

Pro Emacs existuje několik zpřístupňujících nástrojů, ale velmi doporučujeme
použít speechd-el.

== Poskládejme to dohromady ==

Jak nastavit kompletní zpřístupněný desktop včetně Gnome, textové konzole a
Emacsu?
*[ubuntu-desktop GNU/Linux Instalace přístupného desktopu]*
