# -*- coding: utf-8; mode: structured-text -*-
= Použití =

Obsah: @TOC@

Na použití VoiceOveru se můžeme dívat v principu jako na pohyb po obsahu
obrazovky aplikace,  poslech obsahu právě označené položky, a volitelně
interakci s právě označenou položkou.

Abyste byli schopni použít VoiceOver pro úplně základní činnosti, stačí se
naučit jen 3 gesta - tato nazýváme jako základní použití. Abyste pak mohli
naplno využít možností VoiceOveru pro efektivní práci, můžete postupně studovat
oddíl s pokročilým použitím.

== Základní použití == basic

=== Pohyb po obrazovce pomocí VoiceOveru === basic-navigating
Pro pohyb na obrazovce pomocí VoiceOveru používáte dotyková gesta. Základní
gesta pro pohyb na obrazovce jsou:

 * švihnutí prstem doleva: přejdete na předchozí položku
 * švihnutí prstem doprava: přejdete na následující položku

Abyste mohli interagovat s vybranými položkami, např. je otevřít, přečtěte si
další oddíl.

Jiný způsob, jak se pohybovat po obrazovce, je jednoduše se dotknout obrazovky
a pohybovat po ní prstem.  VoiceOver Vám bude číst položky na obrazovce, které
se právě nacházejí pod Vaším prstem.

=== Interakce s obsahem pomocí VoiceOveru === basic-interacting

S právě vybranou položkou můžete interagovat v závislosti na typu položky.

Pokud je aktuální vybranou položkou tlačítko, můžete poklepat kamkoliv na
obrazovku, abyste spustili akci přiřazenou tlačítku.  Přiřazené akce může být:

 * vypnutí nebo zapnutí nastavení (např. "Letový režim" v aplikaci Nastavení)
 * otevření nové obrazovky s obsahem souvisejícím s popiskem stisknutého
   tlačítka (např. "WiFi" v aplikaci Nastavení)
 * provést akci popsanou v popisu tlačítka (např. tlačítko "Odeslat" v aplikaci
   Mail odešle email)

Interakce s položkou může také měnit číselnou hodnotu, v tom případě použijte
gesta "švihnutí nahoru", resp. "švihnutí dolu" pro zvýšení, resp. snížení
hodnoty.  Toho využijete např. v těchto situacích:
 * nastavení "Rychlost čtení" v nastavení VoiceOveru
 * jméno dnu, nebo měsíce v prvku pro zadání datumu

== Pokročilé použití == advanced


O pokročilém ovládání VoiceOveru pomocí dalších gest se můžete více dozvědět v
oficiálních manuálech společnosti Apple k jednotlivým zařízením.
([http://manuals.info.apple.com/cs_CZ/iPad_iOS4_Uzivatelska_prirucka.pdf iPad],
[http://manuals.info.apple.com/cs_CZ/iPhone_iOS4_Uzivatelska_prirucka.pdf
iPhone], [http://manuals.info.apple.com/en_US/iPod_touch_iOS4_User_Guide.pdf iPod
Touch]).  Abychom Vás motivovali ke studiu jeho sekce o zpřístupnění, zmíníme
jen některé z dalších věcí, které můžete dělat s VoiceOvereme:

 * dotykové psaní
 * rotor, včetně jeho použití pro prohlížení webových stránek
 * rolování stránkami pro rychlejší pohyb po obrazovce
 * navigaci v kontaktech pomocí prvního písmena jména
 * gesto pro přechod o úroveň zpět v hierarchickým náhledech

== Příklady použití == tasks

=== Odemknutí obrazovky === tasks-unlock

Obrazovka Vašeho iOS zařízení se po určité době sama zamkne.  Když je obrazovka
uzamčená, nemůžete zařízení používat.  Jediná věc, kterou v takové situaci
můžete udělat, je obrazovku odemknout.

Abyste obrazovku zamknuli ručně, zmáčkněte fyzické zamykací tlačítko, které se
nachází na vrchní pravé straně Vašeho zařízení.

Pro odemknutí obrazovky:
 * stiskněte buď tlačítko plochy nebo zamykací tlačítko
 * přejděte na tlačítko "Odemknout" pomocí gest "švihnutí vpravo"
 * stiskněte tlačítko (poklepejte kdekoliv na obrazovce)

=== Domácí obrazovka === tasks-homescreen

Domácí obrazovka je základní místo, ze kterého začínáte většinu činností.
Domácí obrazovka obsahuje aplikace, které můžete spustit.  Aplikace na domácí
obrazovce jsou uspořádány v obdélníku o 5 řádcích, z nichž každý řádek má 4
aplikace (sloupce).  Mezi aplikacemi můžete přecházet jednak posouváním prstu
po obrazovce, nebo pomocí švihání doprava a doleva.  Aplikaci můžete otevřít
poklepáním.

Jelikož můžete mít velmi mnoho aplikací, je domácí obrazovka stránkovaná.  To
znamená, že má několik stránek a v každý okamžik zobrazujete jen jednu
stránku.  Aby Vám VoiceOver řekl, na jaké jste zrovna stránce, dotkněte se
obrazovky třemi tlačítky.  Pro zobrazení jiné než aktuální stránky, švihněte
třemi prsty vpravo nebo vlevo.

Před první stránkou je ještě navíc jedna nečíslovaná stránka nazvaná "Hledání v iPodu"
(popř. jinak pojmenovaná v závislosti na názvu Vašeho zařízení).  Tam můžete
zadat do vyhledávacího políčka text, který bude prohledáván ve většině položek
na Vašem zařízení (např. kontakty, emaily atd.). Abyste se používat klávesnici
pro zadání textu k vyhledávání, vizte [#tasks-keyboard].

=== Používání klávesnice === tasks-keyboard

Zařízení s dotykovou obrazovkou obvykle nemají fyzickou klávesnici.  Místo toho
je klávesnice zobrazena přímo na obrazovce a Vy se dotýkáte písmen na
obrazovce, abyste je zadali.  Klávesnice je vždy zobrazena v dolní části
obrazovky. Pohybujte prstem po obrazovce a VoiceOver Vám bude sdělovat, které
písmeno nebo jiný znak máte právě pod prstem.  Klávesy jsou zhruba ve
standardním rozložení známém z normálních fyzických klávesnic.

==== Způsoby psaní ==== tasks-keyboard-mode

Jsou 2 způsoby, pomocí kterých můžete vkládat text: standardní psaní a dotykové
psaní.

===== Standardní psaní ===== tasks-keyboard-mode-standard
Jakmile jste na písmenu, které chcete zadata, aktivujte ho buď poklepáním
kdekoliv na obrazovce, nebo klepnutím kamkoliv na obrazovku jiným prstem,
zatímco původní prst držíte na písmenu.  Všimněte si, že ta druhá možnost Vám
umožňuje přistoupit k zadávání delšího textu následovně:  vyberte si prst,
kterým se pořád budete dotýkat obrazovky, a pak použijte jakýkoliv jiný prst,
klidně i z druhé ruky, abyste klepli na obrazovku, čímž dosáhnete zadání
písmena, na kterém je právě první prst.  Potom, co zadáte toto písmeno,  můžete
vybrat jiné písmeno přetažením prvního prstu na správné místo, a opakováním
postupu.  Takto se první prst může obrazovky dotýkat po celou dobu zadávání
textu.

===== Dotykové psaní ===== tasks-keyboard-mode-touch
Jiný způsob pro zadávání textu pomocí klávesnice je dotykové psaní.  Můžete ho
zvolit v [#advanced rotoru]. Potom, co jej vyberete, můžete text zadávat jen
jedním prstem.  Nejprve tento prst přemístíte na klávesu se symbolem, který
chcete zadat, potom toto písmeno zadáte ukončením dotyku.  Opakujte, dokud
nezadáte celý text.

==== Dokončení vstupu === tasks-keyboard-finish
Pokud jste již zadali celý text, můžete vstup obvykle potvrdit stisknutím
tlačítka v pravém dolním rohu klávesnice.  Např. když zadáváte adresu
internetové stránky v Safari, tak potom, co jste celou adresu napsali, v pravém
dolním rohu klávesnice stiskněte tlačítko "Otevřít".  Tím potvrdíte, že adresa
je celá, a Safari ji začne načítat. Podobně pokud v Safari zadáte nějaký text
do vyhledávacího pole,  bude v pravém dolním rohu klávesnice tlačítko
"Hledat".  Pokud ho stisknete (tím, že na něj najedete a dvakrát klepnete),
potvrdíte vyhledávaný výraz a Safari vyhledá daný výraz na Googlu (nebo jiném
poskytovateli vyhledávání, kterého jste si nastavili).

==== Zadávání jiných symbolů ==== tasks-keyboard-nonletter
Jsou také jiné znaky, které můžete chtít zadat přes klávesnici, jako
čísla, interpunkce (např. čárka, pomlčka).  Tyto nejsou v počátačním stavu
klávesnice zobrazeny.  Klávesnice ve skutečnosti obsahuje stránky.  Hlavní
stránka, která je zobrazena na začátku práce s klávesnicí, se nazývá
"písmena".  Další dostupné stránky se nazývají "čísla" a "symboly".  Když jste
na stránce "písmena", která je zobrazena ve výchozím stavu, můžete se přepnout
mezi ní a dalšími dvěma stránkami stisknutím tlačítka v dolním levém rohu.
Popis tohoto tlačítka Vám říká, na jakou stránku se tím přepnete.  Pokud jste
na stránce "čísla" nebo "symboly", je nad hlavním tlačítkem pro přepínání
stránek ještě jedno tlačítko, které přepíná mezi stránkami "čísla" a
"symboly".  Tato 2 přepínací tlačítka musíte přepínat jako ve standardním psaní
(tedy označením tlačítka a pak poklepáním kamkoliv na obrazovku), i když jste
právě v módu dotykového psaní.

=== Rotor === rotor
Rotor rozšiřuje možnosti pohybu po obrazovce a vstupních příkazů, které můžete
používat kdekoliv v iOS.  Představte si rotor jako kontextové menu.  Nejprve
pomocí gesta otočení dvěma prsty vyberete nastavení nebo preferenci, které
chcete změnit, nebo navigační osu, po které se chcete pohybovat.  Potom
zvýšíte/snížíte hodnotu nastavení nebo se pohnete na navigační ose
dopředu/dozadu pomocí gesta švihnutí nahoru a dolu.  Následující příklad se
bude snažit věc více ozřejmit:

Předpokládajme, že si chcete prohlédnout, jak se písmeno po písmenu hláskuje
název aplikace YouTube, která je na domovské obrazovce.  Nejprve dojděte na
tuto aplikaci (je na domovské obrazovce v druhém řádku, prvním sloupci).  Když
jste na ní, vyberte si v rotoru navigační osu "znaky": dvěma prsty na obrazovce
opakovaně otáčejte, dokud neuslyšíte "znaky".  Gesto otáčení si nejlépe
představíte, jako kdyby jste otáčeli otočným knoflíkem např. hlasitosti na
rádiu pomocí palce a ukazováčku.

Potom, co jste si vybrali osu "znaky", můžete se po ose pohybovat pomocí
švihnutí prstem nahoru a dolů.  V případě osy "znaky" se tím pohybujete o jeden
znak dopředu a dozadu, a právě přeskočené písmeno je Vám při tom vysloveno.
Takto se dozvíte, že písmeno "t" ve slově "YouTube" je velké, což je něco, co
byste nevěděli, kdybyste si nechali VoiceOverem přečíst celé slovo "YouTube".
Toto je také dobrý způsob, jak si po sobě zkontrolovat důležitý text, který
jste napsali, např. emailovou adresu, nebo když se chcete naučit psát nové
slovo, na které narazíte.

Užitečné příklady použití rotoru:

 * když jste v aplikaci Kontakty a hledáte kontakt pomocí zadání jejich jména
   ve vyhledávacím poli, můžete si takto znak po znaku zkontrolovat, že jste
   jméno zadali opravdu správně
 * když jste na internetové stránce a chcete se pohybovat přes prvky stejného
   typu (např. postupně projít všechna formulářová tlačítka na stránce), můžete
   si nastavit hodnotu rotoru na "tlačítka" a použít opět gesta švihnutí nahoru
   a dolu pro skočení na předchozí a další tlačítko.

Osy rotoru, které máte právě dostupné, se mění v závislosti na tom, ve které
aplikaci právě jste a co děláte.  Seznam všech os se dozvíte v oficiálním
manuálu.

=== Volání ===
Když Vám někdo zavolá (např. pomocí telefonního čísla Vašeho iPhone, nebo na
FaceTime), můžete hovor zvednout pomocí dvojího poklepání dvěma prsty kamkoliv
na obrazovku.  Stejným gestem pak můžete hovor zavěsit.  Když takto hovor
zavěšujete, tak toto gesto funguje pouze poté, co máte přístroj nějakou dobu od
svého obličeje, tedy ne ihned po jeho oddálení od obličeje.

iPhone detekuje, když se obrazovka dotýká Vašeho obličeje.  Pokud se dotýká,
slyšíte volajícího v "tichém" módu.  Pokud ale telefon oddálíte od svého
obličeje (např. položíte na stůl), přepne se telefon do hlasitého módu kdy
všichni okolo Vás slyší volajícího.

Hlas VoiceOveru se občas po hovoru začne sekat (viz chyba
[https://boss.brailcom.org/its/issues/3443 #3443]). Pokud se Vám toto stane,
můžete problém vyřešit restartováním telefonu, tedy jeho vypnutím a následným
zapnutím.  Telefon vypnete podržením zamykacího tlačítka (fyzického tlačítka na
vrchu Vašeho telefonu) na pár sekund, a potom poklepáním, abyste potvrdili
vypnutí pomocí tlačítka "vypnout". Telefon se pak vypne. Po několika sekundách
pak telefon zapněte opět tím, že na pár sekund stisknete a podržíte zamykací
tlačítko.  Telefon bude za pár sekund zapnutý a ohlásí se pomocí VoiceOveru.
