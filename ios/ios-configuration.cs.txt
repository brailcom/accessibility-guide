= Konfigurace =

Obsah: @TOC@

Existují 2 druhy věci, která můžete chtít měnit na svém iOS
zařízení:

 * nastavení - důležité věci, které je nezbytné nastavit pro správnou
   funkci iOS zařízení s VoiceOverem (např. zapnutí/vypnutí
   VoiceOveru, nebo Braillského řádku pokud ho chcete používat)
 * preference - věci, které vylepšují Vaše pohodlí, ale můžete se bez
   nich obejít

Jak nastavení tak preference se dají obvykle nastavit v nastavení
VoiceOveru.  Abyste se dostali do nastavení VoiceOver, následujte tyto
kroky:

 * Jděte na domovskou obrazovku pomocí tlačítka plochy
 * otevřete aplikaci "Nastavení"
 * otevřete položku "Obecné"
 * otevřete položku "Zpřístupnění"
 * otevřete položku "VoiceOver"

Pokud jste v nastavení VoiceOver, potom následujte pokyny pro dané
nastavení nebo preferenci.  Abyste se naučili základní gesta pro to,
abyste se dostali do nastavení VoiceOver, přečtěte si v této příručce
oddíl [ios-usage#basic].

== Nastavení ==

=== Zapnutí VoiceOveru ===
==== Zapnutí VoiceOveru z počítače při prvotním nastavování ====
Když poprvé zapojíte své iOS zařízení do iTunes, máte možnost v iTunes
nastavit, že chcete mít na zařízení zapnutý VoiceOver.  Během
tohoto nastavení máte také možnost přiřadit trojitému stisknutí
tlačítka plochy zajímavé akce, jako např. zapnutí/vypnutí VoiceOveru
nebo přepnutí do černobílého režimu.  To, že můžete zapnout VoiceOver
na svém iOS zařízení z Vašeho počítače Vám umožňuje si jej nastavit
bez asistence vidící osoby.

VoiceOver můžete pomocí iTunes zapnout a vypnout během jakékoliv
synchronizace.  Takže jestli na to zapomenete při první synchronizaci,
můžete VoiceOver zapnout při příští synchronizaci.

==== Zapnutí VoiceOveru přímo na zařízení ====
Pokud jste zapomněli zapnout VoiceOver během prvního nastavení pomocí
iTunes a nemůžete k tomu momentálně použít iTunes (např. protože
nejste u svého počítače), můžete zapnout VoiceOver na zařízení s
pomocí vidící osoby, která by měla následovat tyto kroky:

 * Jděte na domovskou obrazovku stisknutím fyzického kulatého tlačítka
   plochy
 * otevřete aplikaci "Nastavení"
 * otevřete položku "Obecné"
 * otevřete položku "Zpřístupnění"
 * otevřete položku "VoiceOver"
 * zapněte nastavení "VoiceOver" ze stavu "vypnuto" do stavu "zapnuto"
   táhnutím tlačítka doprava
 * pokud se objeví výstraha, která varuje před změnou gest a ptá se,
   zda-li opravdu chcete zapnout VoiceOver, odpovězte kladně

=== Nastavení jazyka ===
V některých neanglicky mluvících zemích jsou některá iOS zařízení
dodávána s jazykem nastaveným na angličtinu.  Pro změnu jazyka na
češtinu pro uživatelské rozhraní i VoiceOver postupujte následovně:

 * jděte na domovskou stránku stisknutím fyzického kulatého tlačítka
   plochy dole na zařízení
 * otevřete aplikaci "Settings"
 * otevřete položku "General"
 * otevřete položku "International"
 * otevřete položku "Language"
 * najděte svůj jazyk a dvakrát na něj poklepejte
 * stiskněte tlačítko "Done"

Uživatelské rozhraní i hlas VoiceOveru pak začnou používat nový jazyk po
pár vteřinách.

=== Používání Braillských řádků ===
iOS je dodáván s podporou
[http://www.apple.com/accessibility/iphone/braille-display.html
vybraných braillských řádků].

Pro to, aby Vaše iOS zařízení zobrazovalo na braillském řádku,
následujte tyto kroky:

 * zapněte svůj braillský řádek
 * otevřete nastavení VoiceOveru
 * otevřete položky "Braillovo písmo"
 * pokud máte vypnuté Bluetooth, iOS se Vás zeptá, zda-li ho chcete
   zapnout - odpovězte "Ano"
 * iOS nyní vyhledává bezdrátové braillské řádky a zobrazuje je v
   sekci "Vyberte Braillovo zařízení"
 * jakmile vidíte v seznamu Váš braillský řádek, vyberte ho poklepáním
 * zadejte PIN svého Braillského řádku (prosím buďte opatrní a zadejte
   ho správně napoprvé, nebo budete pravděpodobně muset své zařízení
   restartovat, abyste se mohli znovu pokusit zadat správný PIN
 * Váš bluetooth Braillský řádek by měl nyní fungovat během několika
   málo sekund

Někdy se nastavení Braillského řádku nepodaří kvůli nějaké chybě, nebo
trvá donekonečna (viz [https://boss.brailcom.org/its/issues/3397
#3397]). V takovém případě budete asi muset restartovat své zařízení.

== Preference ==

=== Rychlost řeči ===
Aby na Vás VoiceOver mluvil rychleji nebo pomaleji:
 * přejděte do nastavení VoiceOveru
 * přesuňte se na upravitelnou položku "Rychlost čtení"
 * švihnutím prstem nahoru a dolu nastavte požadovanou rychlost

Můžete také chtít nastavit rychlost čtení přímo v aplikaci, kterou
právě používáte, aniž abyste kvůli tomu museli do nastavení
VoiceOveru (a pak zpět).  Abyste toho mohli dosáhnout, přesuňte se na
položku "Zahrnout do rotoru" hned vedle položky "Rychlost čtení" a
zapněte ji.  Podívejte se do TODO, abyste se naučili používat rotor
pro změnu parametrů VoiceOveru (vč. rychlosti čtení) přímo ve Vaší
aplikaci.

=== Jazykový rotor ===
Do jazykového rotoru byste si měli přidat jazyky, kterým bez potíží
rozumíte a u kterých byste někdy mohli po VoiceOveru chtít, aby Vám v
nich četl obsah (např. cizojazyčnou stránku, nebo email od osoby,
která mluví cizím jazykem.

Pro přidání jazyka do jazykového rotoru následujte tyto kroky:

 * přejděte do nastavení VoiceOveru
 * otevřete položku "Jazykový rotor"
 * najděte v tabulce požadovaný jazyk, neberte ohled na tlačítka
   "uspořádat"
 * poklepejte, abyste vybraný jazyk přidali do jazykového rotoru (mimo
   případy, kdy uslyšíte, že je jazyk "vybrán", v takovém případě už
   jazyk je v jazykovém rotoru a poklepání by ho z něj odstranilo)

Berte v potaz, že svůj výchozí jazyk nemusíte přidávat do jazykového
rotoru, a také nedoporučujeme, abyste ho přidávali.
