# -*- coding: utf-8; mode: structured-text -*-

= Přehled =

Tři nejrozšířenější platformy pro stolní počítače a laptopy jsou: GNU/Linux,
Microsoft Windows a Apple Mac OS X. Není snadné některou z nich doporučit,
jelikož jsou docela různé a poskytují kvality v různých oblastech. Každá má
své vlastní výhody i nevýhody. Proto je v následujících sekcích postupně
představujeme všechny.

Mobilní zařízení se dnes stávají malými počítači samy o sobě. Ukazujeme
to na příkladu Apple iOS, který jsme vybrali pro jeho výtečné zpřístupnění.

Jelikož je často užitečné zkombinovat pro různé účely dvě nebo i více různých
platforem. Poslední sekce této kapitoly se tak zaobírá kombinováním různých
platforem, interoperabilitou a virtualizací.

Obsah: @TOC@

== GNU/Linux == gnu-linux

Platforma GNU/Linux je založená převážně na vývojovém modelu
[http://www.gnu.org Svobodného software].  Je všestranná, bezpečná a
komfortní. Většina jejích komponent je dostupná zdarma a tudíž přístupná i
lidem s omezenými finančními zdroji. Pro každého je ale často pohodlné novou
aplikaci prostě snadno najít v rejstříku a po internetu ji ihned nainstalovat,
aniž by se musel starat o cenu, krabice s DVD nebo o licenční podmínky.

Z pohledu zpřístupnění je na něm výhodné, že mnoho akcí lze realizovat pomocí
sady čistě textových nástrojů z příkazové řádky, která se nevidícím ovládá
často snadněji než grafická rozhraní.

Různé systémy a nástroje v GNU/Linuxu jsou obyčejně seskupeny v distribucích,
jako je Ubuntu, Debian, Fedora a jiné. Účelem distribucí je poskládat
softwarové komponenty dohromady nějakým rozumným způsobem. Tato příručka
popisuje především distribuci Ubuntu, ale většina informací v ní obsažených
platí i pro jiné distribuce.

[overview-gnu-linux Více o GNU/Linux]

== Mac OS X == macosx

Mac OS X je populární desktopový operační systém založený na UNIXu.  Je znám
pro své intuitivní, elegantní a snadno použitelné uživatelské rozhraní.
Uživatelé tohoto systému si pro něj mohou vyhledávat a pořizovat aplikace,
placené i neplacené, z obchodu Mac App Store.  Pro Mac OS X je dostupné mnoho
známých aplikací, jako např. Microsoft Office, nebo herní distribuční platforma
Steam, vč. her firmy Valve jako Half-Life 2 nebo Portal.

Z pohledu zpřístupnění je každý stroj s Mac OS X dodáván s odečítačem obrazovky
zvaným VoiceOver a anglickými hlasy.  Systém také již v sobě obsahuje podporu
pro vybrané Braillské řádky, a VoiceOver podporuje i lupu obrazovky.  Proto
anglicky mluvící slepý nebo zrakově postižený uživatel může začít používat
počítač Mac hned po jeho vybalení bez dodatečné instalace podpory
zpřístupnění.

Situace pro neanglicky mluvící uživatele je daleko komplikovanější, protože si
musí koupit hlasy pro svůj jazyk a nainstalovat Braillské tabulky pro svůj
jazyk.

Apple testuje funkčnost většiny svých aplikací s VoiceOverem.  Takže můžete
používat vestavěné aplikace jako Mail, Safari (internetový prohlížeč), Adresář,
iCal a další a být si jistí, že budou s VoiceOverem rozumně použitelné.

== iOS == ios

iOS je operační systém odvozený od Mac OS X a navržený speciálně pro mobilní
zařízení s dotykovou obrazovkou.  Běží na přístrojích iPhone, iPad a iPod
Touch.  Uživatelé si pro tuto platformu mohou vyhledávat, instalovat a
aktualizovat své aplikace pomocí App Store.

iOS již v sobě obsahuje odečítač obrazovky VoiceOver, který je prvním dotykovým
odečítačem vůbec.  Pro navigaci a další práci s ním používá uživatel dotyková
gesta.  iOS je také dodáván s hlasy pro přes 30 jazyků a podporuje čtení
různých částí textu různými jazyky (tzv. přepínání jazyků).  iOS je také
dodáván s podporou pro mnoho bezdrátových Bluetooth Braillských řádků a
Braillských tabulek pro mnoho jazyků.

== Microsoft Windows == ms-windows

Microsoft Windows je momentálně nejrozšířenějším operačním systémem. Je pro něj
dostupná široká škála aplikací a v porovnání s jinými platformami je často tou,
která je nejlépe podporována dalšími firmami. Původní problémy se stabilitou a
bezpečností byli v novějších verzích již z velké míry překonány.

Ačkoliv je tato platforma převážně proprietární a za jakýkoliv další software
se na ní obyčejně platí, je pro ní rovněž dostupných mnoho balíčků svobodného
software, včetně aplikací poskytujících zpřístupňující technologie.  Ty
zahrnují webový prohlížeč Firefox, kancelářský balík OpenOffice.Org nebo
odečítač obrazovky NVDA a prostředí Emacs+speechd-el.

== Kombinování platforem ==

Někdy je užitečné mít možnost spustit najednou více než jednu z uvedených
platforem. Například uživatel GNU/Linuxu může někdy chtít spustit Microsoft
Windows a použít speciální aplikaci, která je dostupná jenom tam (jako
například Microsoft Word) a poté přesunout výsledný soubor zpět na
svou pracovní plochu v GNU/Linuxu. Nebo možná uživatel Mac OS X občas potřebuje
použít GNU/Linux kvůli nějaké chytré aplikaci, která na Mac OS X chybí nebo
je příliš drahá.

Na většině dnešních počítačů je běžně možné spustit jiný operační systém
nebo jinou platformu způsobem, který se jeví jako obyčejné další okno
v jeho pracovním prostředí. Tímto způsobem můžete spustit až několik
tzv. virtuálních počítačů a dělat si s nimi, co se vám líbí. Mají všechny
přístup k internetu i ke zvukovému výstupu a kopírovat mezi nimi soubory
může být tak snadné, jako mezi jakýmikoliv dvěma aplikacemi na vaší
pracovní ploše. Takový virtuální počítač můžete dokonce umístit na flash
disk a používat je na různých skutečných počítačích, což může být velmi
zajímavé z pohledu zpřístupnění. Aby něco takového bylo možné, musí v pozadí
fungovat složité technologie, ale dnešní nástroje jsou schopny tyto detaily
před uživatelem skrýt a používají se zcela jednoduše.

Existuje několik takovýchto virtualizačních technologií, jako například Virtual
Box, Xen, Virtuozzo nebo VMware. My zde doporučujeme VMware Player, protože je
zároveň zdarma, dostupný na všech platformách, dobře přístupný, jednoduchý na
používání a docela výkonný.

Níže naleznete informace, jak jej nainstalovat a používat:

 * VMware Player pro GNU/Linux:
    * [gnu-installation#vmware Instalace VMware]
    * [gnu-usage#vmware Používání VMware]



