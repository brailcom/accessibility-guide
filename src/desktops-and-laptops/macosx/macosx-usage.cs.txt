# -*- coding: utf-8; mode: structured-text -*-
= Používání =

Obsah: @TOC@

== VoiceOver jako odečítač obrazovky (pro nevidomé) == voiceover

=== Základy používání ===

Základem pro ovládání počítače je pohyb dopředu, dozadu, dovnitř a ven.  Při
pohybu dopředu a dozadu uslyšíte, a na braillském řádku se vám zobrazí, vždy
následující nebo předchozí položka v aktuální situaci. To může být tlačítko,
kousek textu ale i celá skupina prvků, oblast nebo tabulka. V případě, že se
jako aktuální položka ohlásí například celá tabulka, a vy si chcete prohlédnout
její obsah, použijete povel pro vstup dovnitř.

Jednotlivé informace na obrazovce tedy nejsou prostě jen seřazeny za sebou v
jedné dlouhé nudli, ale jsou zorganizovány do různých skupin a podskupin, mezi
kterými se pohybujete dopředu či dozadu, a do kterých se vnořujete dovnitř a
zase z nich vynořujete ven několika jednoduchými povely.

Pro většinu základních povelů můžete používat buď kombinace kláves na
klávesnici nebo gesta (dohodnuté pohyby prstů) na dotykové destičce zvané
Trackpad. U notebooků je Trackpad již zabudován, ke stolním počítačům jej lze
dokoupit.

Protože oba přístupy (pomocí klávesnice i pomocí gest) mají různé výhody,
doporučujeme je při práci kombinovat tak, jak je vám pohodlné. Pokud již máte
zkušenost s mobilními zařízeními firmy Apple (iPhone, iPad, iPod) a s ovládáním
pomocí dotykových gest jste se již setkali, velmi doporučujeme začít právě s
nimi.

Odečítač obrazovky VoiceOver zapnete či vypnete pomocí klávesové kombinace
CMD+F5.

=== Základní gesta (dotykové ovládání) === basic-gestures

Dotyková gesta se provádí na dotykové destičce, trackpadu. Pokud není uvedeno
jinak, lze je provádět na jejím libovolném místě. Pokud tedy například
potvrzení aktuální položky je poklepání jedním prstem, je zcela jedno, ve
kterém místě dotykové destičky poklepete.

==== Pohyb a potvrzení ==== gestures-movement

Gesta pro základní pohyb mezi prvky na obrazovce jsou:

:švihnutí jedním prstem doprava/doleva: dopředu/dozadu (gesto jako když byste chtěli z destičky smést smítko)
:švihnutí dvěma prsty doprava/doleva: dovnitř/ven (také začít práci s položkou/ukončit práci s položkou)
:poklepání jedním prstem: potvrzení (gesto dva krátké doteky rychle za sebou)

Potvrzuje se například tlačítko, položka menu nebo hypertextový odkaz.

==== Vyvolání nabídek ==== gestures-menus

Nabídkou, jejíž pomocí můžete přejít do jiné aplikace, například do prohlížeče
internetu Safari, emailového klientu Mail nebo do správce souborů Finder je
takzvaný Dock. Vyvoláte jej poklepáním dvěma prsty u dolního okraje trackpadu a
následně se v něm můžete pohybovat šviháním doleva a doprava. Vybranou položku
potvrdíte poklepáním.

:poklepání dvěma prsty u dolního okraje: vstup do docku (spouštění aplikací)
:poklepání dvěma prsty u horního okraje: vstup do menu (nabídka akcí aplikace, např. Soubor, Uložit, Tisk...)

:poklepání dvěma prsty u levého okraje: výběr aplikace z právě spuštěných
:poklepání dvěma prsty u pravého okraje: výběr okna z aktuálních

==== Pohyb pomocí rotoru ==== gestures-rotor

Často je vhodné mít možnost ovlivnit, mezi jakými typy položek na aktuální
obrazovce se chceme pohybovat. Například na internetové stránce se často chceme
pohybovat pouze mezi nadpisy, mezi odkazy nebo pouze mezi formulářovými
prvky. Jindy zase například nalezneme cizí slovo a chceme si jej dobře
prohlédnout, chtěli bychom naopak mít možnost zvolit si pohyb kurzoru pouze
mezi písmeny daného slova. To nám umožňuje tzv. rotor.

V rotoru si nejprve navolíte, jaké typy položek chcete sledovat, a poté
šviháním nahoru a dolů se mezi nimi přesouváte.

:pootočení dvěma prsty (po/proti směru hodinových ručiček): volba typu položky (gesto bříšky palce a ukazováčku, jako když byste chtěli pootočit kolečkem)
:švihnutí jedním prstem nahoru/dolů: přechod na předchozí / následující položku zvoleného typu (gesto jako když byste chtěli smést smítko)

=== Základy ovládání z klávesnice === basic-keyboard

Klávesové příkazy MacOS X často používají klávesu CMD. Naleznete ji nalevo či
napravo od mezerníku.

Klávesové příkazy VoiceOver začínají tzv. klávesou /VO/ (klávesa Voice Over).
Tu na klávesnici nenaleznete, ale pokud není nastaveno jinak, vyvoláte ji
současným stiskem Ctrl (Control) a Alt. Například /VO+šipka doprava/ tak
znamená /Ctrl+Alt+šipka doprava/.

==== Základní povely Mac OS X ==== keyboard-macosx

:CMD+Q: Zavření aplikace
:CMD+TAB: Přepnutí do jiné aktuálně běžící aplikace

Další klávesové zkratky aplikací i systému zjistíte, pokud si budete procházet
hlavní menu (poklepání dvěma prsty u dolního okraje trackpadu nebo klávesová
kombinace /VO+m/).

==== Pohyb a potvrzení ==== keyboard-movement

:VO+šipka doprava/doleva: dopředu/dozadu
:VO+SHIFT+šipka doprava/doleva: dovnitř/ven (také začít práci s položkou/ukončit práci s položkou)
:VO+šipka nahoru/dolů: nahoru/dolů (pokud má smysl)
:VO+mezerník: potvrzení

Je třeba zdůraznit, že není vhodné pro potvrzování aktuálně vybrané položky
používat klávesu ENTER. Klávesa ENTER znamená vyvolání výchozí akce, nikoliv
potvrzení aktuálně vybrané položky. Klávesa ENTER tedy v mnohých případech
vůbec nebere v úvahu váš aktuální výběr a často byste tak získali zcela jiný
výsledek, než jaký jste zamýšleli. K potvrzování používejte VO+mezerník.

==== Skok na spřátelenou oblast ==== keyboard-jump

Pro snadnější pohyb mezi částmi některých aplikací (například Kontakty nebo
Mail) lze s výhodou použít tzv. skok na spřátelenou oblast. Například v
aplikaci Kontakty je to přímý přesun z tabulky jmen do kontaktních údajů, v
aplikaci Mail je to zase přímý přesun mezi složkami, seznamem zpráv a textem
aktuálně otevřené zprávy.

:VO+J: skok na spřátelenou oblast

==== Vyvolání nabídek ==== keyboard-menus

:VO+D: Vstup do docku
:VO+M: Vstup do menu
:VO+M M: Vstup do stavové nabídky (hodiny, wifi, baterie, ...)
:CMD+mezerník: Spotlight

=== Nápověda === help

Jedna z velkých předností Voice Overu je rozsáhlá zabudovaná nápověda.
Obsahuje příručku ovládání, interaktivní rychlokurz, seznam všech příkazů a
klávesových zkratek, přehled použitých zvuků i speciální mód pro zkoumání
klávesnice, vše v českém jazyce.

Nabídku nápovědy vyvoláte stiskem kláves /VO+H/ (/Ctrl+Alt+H/). Pohybujete se v
ní pomocí kombinace /VO+kurzorové šipky/ a vybranou položku potvrdíte pomocí
/VO+mezerník/. Můžete použít také gesta.

Pokud s Voice Overem začínáte, vřele doporučujeme spustit a projít si
rychlokurz.

Velmi užitečný je seznam všech příkazů, který je přímo dostupný po stisku
/VO+H H/. V tomto seznamu lze vyhledávat, pokud krátce za sebou napíšete
několik písmen slova, které hledáte. Hledáte-li například příkazy pro práci s
rotorem, stiskněte /VO+H H/ a napište /rotor/. Dostanete seznam příkazů i gest
souvisejících s rotorem. Takto můžete vždy nalézt i méně časté příkazy, pro než
si nepamatujete klávesové zkratky.

:VO+H: Základní nabídka nápovědy
:VO+H H: Nápověda k příkazům (možnost vyhledávat)

=== Tipy === tips


== Zvětšovač obrazovky (pro slabozraké) == zoom

Mac OS X obsahuje rovněž zabudovaný zvětšovač obrazovky. Zapnete jej v
nastavení zpřístupnění. Podrobnosti o něm zde budou postupně doplněny.

