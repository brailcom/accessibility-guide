# -*- coding: utf-8; mode: structured-text -*-

= Použití = usage

Obsah: @TOC@

== Navigace == navigation-basics

=== Spouštění aplikací ===

Abyste mohli na počítači dělat nějakou konkrétní činnost, například napsat
dokument, přečíst poštu nebo prohlížet internet, musíte si nejprve spustit k
tomu určenou aplikaci.

Ke spouštění aplikací slouží hlavní nabídka systému, na Windows je známá také
jako nabídka Start. Tuto nabídku nejsnadněji vyvoláte stiskem klávesy Windows
(často leží mezi levým Ctrl a Alt) nebo kombinací Alt+F1. Nabídka zobrazuje
několik nejpoužívanějších aplikací přímo a dále všechny další aplikace seřazené
do složek podle toho, k čemu se vztahují.

Znáte-li však jméno aplikace, je nejrychlejší cestou k jejímu spouštění použití
vyhledávacího políčka, které bývá součástí této nabídky. Stačí napsat několik
prvních písmen názvu programu a v nabídce se objeví právě ty položky, které
odpovídají vámi zadanému výrazu.

Příklad: Chcete-li spustit aplikaci Firefox pro prohlížení internetu, stiskněte
klávesu Windows pro přechod do hlavního menu systému a napište písmena
'fire'. Na vrcholu nabídky se zobrazí položka Firefox a stiskem klávesy Enter
ji můžete okamžitě aktivovat.

=== Nabídky v aplikacích === menus

K tomu, abyste se v aplikacích dobře vyznali a ovládli všechny jejich funkce,
není třeba učit se mnoho postupů a klávesových zkratek, ale spíš je užitečné
naučit se zorientovat v jejich základních nabídkách, protože z nich se dá
dosáhnout téměř všeho. Klávesové zkratky vám pak mohou pomoci dělat některé
věci rychleji, ale můžete se je učit postupně.

Ať již chcete udělat cokoliv, máte většinou v aplikaci k dispozici 2 nabídky:

:Hlavní nabídka: Každá aplikace, kterou spustíte, jako například textový editor nebo internetový prohlížeč, nabízí vlastní nabídku všech funkcí, které poskytuje. Pokud jste například v aplikaci textový editor, bude nabídka aplikace obsahovat především funkce pro práci s textem, pokud jste v prohlížeči obrázků, bude obsahovat možnosti práce s obrázky, a tak dále. Nabídka se většinou nachází v horní části okna aplikace a snadno do ní lze přejít stiskem klávesy F10.
:Kontextová nabídka: Kontextová nabídka k jakémukoliv právě vybranému objektu na obrazovce. Takovým objektem může být třeba ikona na ploše nebo kus označeného textu. Kontextová nabídka vám pak v každé situaci nabídne přesně ty akce, které s daným objektem lze provádět. Vyvolat jej můžete tak, že si vyberete objekt, se kterým chcete něco provést, například ikonu na ploše, a klepnete na něj pravým tlačítkem myši nebo stisknete klávesu kontextového menu (obyčejně umístěnou vlevo od pravého CTRL) nebo klávesovou kombinaci Shift-F10. Na daném místě se rozvine nabídka. Pokud jste ji vyvolali na ikoně na ploše, bude obsahovat takové akce jako je ,,smazat'', ,,přejmenovat'' nebo ,,změnit ikonu'. Pokud jste ji vyvolali nad kusem označeného textu v textovém procesoru, bude zase obsahovat možnost změnit danému textu písmo, styl, zarovnání nebo jej z textu vyjmout. Takové akce jsou často dostupné i jiným, komplikovanějším způsobem, ale naučíte-li se často používat kontextové menu, ušetří vám to spoustu práce.

:F10: Hlavní nabídka aplikace
:Klávesa Kontextové menu nebo Shift-F10: Kontextová nabídka

=== Klávesové zkratky aplikací === keyboard-shortcuts

Při procházení hlavní nabídkou aplikace si můžete u mnoha položek všimnout, že
je u jejich jména zároveň uvedena klávesová zkratka. Stisknete-li tuto
klávesovou kombinaci kdekoliv v aplikaci, je to stejné jako kdybyste vyvolali
příslušnou položku z menu.

Projdete-li si například nabídku aplikace Firefox, zjistíte, že pro přechod na
novou stránku můžete použít klávesovou zkratku Ctrl+L, pro přechod na
předcházející internetovou stránku Alt a šipku vlevo a na následující Alt+Šipku
vpravo. Uložení stránky je Ctrl+S a tisk Ctrl+P. Nemusíte se tedy tyto zkratky
učit nazpaměť, protože si je kdykoliv snadno osvěžíte v hlavní nabídce.

Kromě zkratek uvedených v hlavní nabídce poskytuje aplikace občas i další
užitečné zkratky. Jejich seznam většinou naleznete v její nápovědě. Některé
vybrané jsou uvedeny i v této příručce.

=== Navigace v textu === navigation-in-text

K navigaci v textu vám v zásadě postačí pohyb pomocí obyčejných klávesových
šipek. Protože je to ale jedna z nejčastějších činností, použití následujících
kláves vám pohyb velmi usnadní.

:Šipka doprava / doleva: Další / předchozí znak
:Ctrl+šipka doprava / doleva: Dalšího / předchozího slovo
:Home / End: Začátek / konec řádky

:Šipka nahoru / dolů: Další / předchozí řádek
:PgUp / PgDown: Další / předchozí strana
:Ctrl+Home / Ctrl+End: Začátek / konec dokumentu

=== Přepínání a zavírání oken === changing-windows

Máte-li spuštěnu více než jednu aplikaci lze se mezi nimi snadno přepínat
pomocí kláves Alt+Tab. Stisknete-li nejprve klávesu levý Alt a držíte ji,
můžete se klávesami Tab a Shift+Tab pohybovat v seznamu dopředu a dozadu v
seznamu aktuálně otevřených oken podle jejich titulku a náhledu. Jakmile
klávesu Alt pustíte, jste přepnuti do vybraného okna.

:Alt+Tab: Přepnout na následující spuštěnou aplikaci (Shift+Alt+Tab na předchozí)
:Alt+F4: Zavřít aplikaci nebo okno

== Zpřístupňující nástroje == accessibility-tools

=== Navigace s odečítači === screen-readers-navigation

==== Základní navigace ==== screen-readers-navigation-basic

V aplikaci se dá obyčejně pohybovat po jednotlivých položkách, prvcích, nebo po
větších skupinách prvků, jakými jsou panely či karty. Při prvním otevření
neznámé aplikace nelze žel nijak přesně říci, jak v ní bude navigace pomocí
odečítače obrazovky fungovat, proto i následující popis je nepřesný a je třeba
se nebát v aplikaci vše prozkoumat a prakticky vyzkoušet.

Nejjemnější je pohyb klávesovými šipkami, obyčejně po znacích, po řádcích, po
jednotlivých položkách formulářového prvku, ale v jiných situacích i po
položkách menu nebo dokonce i po tlačítkách a celých kusech textu.

O něco hrubší je pohyb pomocí klávesy tabulátor (Tab). Její pomocí se lze
pohybovat po jednotlivých ovládacích prvcích, tedy například tlačítkách v
aplikaci, vstupních polích ve formuláři a podobně. Klávesa Tab slouží k pohybu
vpřed. Chceme-li se pohybovat vzad, stiskneme klávesu Tab ještě společně s
klávesou Shift.

Ovládací prvky na aktuální obrazovce se v aplikacích často člení do
panelů. Panely označují významné části aplikace. Například v aplikaci pro čtení
pošty najdeme panel složek, panel zpráv a panel obsahu aktuální zprávy. Klávesa
F6 (a v opačném směru Shift-F6) umožní snadno se mezi nimi přepínat.

Pokud je v aplikacích více obsahu nebo prvků než kolik se vejde na aktuální
obrazovku, člení se obyčejně ještě do tzv. karet. Karty se používají například
v internetovém prohlížeči pro zobrazení několika stránek zároveň, v dialogových
oknech s mnoha možnostmi (např. nastavení vlastností písma) nebo např. pro
zobrazení různých listů v tabulkovém dokumentu.

:>>Klávesové šipky<<: Navigace po položkách
:>>Tab<<: Další prvek (>>Shift+Tab<< na předchozí prvek)
:>>F6<<: Další panel -- obyčejně přesouvá mezi důležitými částmi aktuálního okna (>>Shift+F6<< předchozí panel)
:>>Ctrl+Alt+PgUp<<: Další karta (opačný směr >>Ctrl+Alt+PgDown<<)

Ocitnete-li se v neznámé situaci (například spustíte novou aplikaci nebo
vyvoláte neznámý dialog), je obecně dobré udělat si obrázek tak, že budete
postupovat od hrubšího k detailnějšímu. Nejprve vyzkoušíte, zda-li nemá
aktuální okno více karet. Jinak by totiž hrozilo, že si jich vůbec nevšimnete.
Dále vyzkoušíte, zda nejsou prvky rozčleněny do panelů. Pokud ano, pomůže vám
to lépe se v nich vyznat. Teprve zatřetí se pokusíte prozkoumat jaké jsou zde
ovládací prvky pomocí klávesy TAB, a případně i jaké jsou v nich na výběr
možnosti pomocí kurzorových šipek.

Jedná-li se o novou aplikaci, neměli byste také zapomenout prozkoumat její
[#menus | hlavní nabídku].

==== Čtení internetových stránek ==== screen-readers-navigation-internet

Po internetových stránkách se lze pohybovat přesně tak, jako v
[#navigation-in-text obyčejném textu]. Tedy kurzorovými šipkami,
po slovech, stránkách, přeskočit na začátek či na konec.

Mimo to zde existují speciální ovládací klávesy, které umožňují
snadno přecházet po různých prvcích obsahu stránky.

:>>h<<: Nadpis (heading)
:>>1<< nebo >>2,3,4,5,6<<: Nadpis dané úrovně
:>>p<<: Odstavec (paragraph)
:>>l<<: Seznam (list)
:>>i<<: Další položka seznamu (item)
:>>t<<: Další tabulka (table)
:>>;<<: Orientační bod

Uvedené klávesy vždy hledají další prvek. Chcete-li se vracet, stiskněte je
spolu s klávesou Shift. Tedy například předchozí nadpis je Shift+h.

==== Pohyb v tabulkách ==== screen-readers-navigation-tables

:Ctrl+Alt+klávesové šipky: Přechod na sousední buňku tabulky v daném směru

=== Odečítač obrazovky JAWS === jaws

==== JAWS a internet ====

Kromě standardního ovládání internetových stránek pomocí odečítačů
([#screen-readers-navigation-internet]) má JAWS následující specifika:

:; / Shift+;: Další / předchozí orientační body
:JAWS+F7: Seznam všech nadpisů
:JAWS+F8: Seznam všech odkazů

Nepříjemné je, že v internetových prohlížečích nefunguje standardní zkratka pro
vyhledávání Ctrl+F, neboť JAWS ji používá pro své vlastní
vyhledávání. Prohledávání stránky internetovým prohlížečem, které je jinak
velmi užitečné, lze vyvolat pomocí propouštěcí klávesy postupným stiskem
>>JAWS+3 Ctrl+F<<.

==== Příručka od výrobce ====

 * [http://www.freedomscientific.com/PDF/visionloss/manuals/Jaws-Quick-Start-Guide.pdf JAWS Quick Start Guide]

Rychlý průvodce (Quick Start Guide) také popisuje, jak nainstalovat další
manuály a výukové materiály, které jsou dostupné také jako audio knihy ve
formátu DAISY. Návod je bohužel dostupný pouze v angličtině.

==== Virtuální menu ==== virtual-ribbon

V některých nových aplikacích je klasické menu nahrazeno tzv. pásem karet
(angl. "ribbon"), což je elegantní grafické menu, nicméně hůře přístupné pro
uživatele odečítačů.

JAWS od verze 12 poskytuje funkci tzv. "virtuální menu" (angl. "virtual
ribbon"), která umožňuje uživateli s pásem karet pracovat stejně jako s
klasickým menu, tedy pomocí kláves Alt a šipek. Virtuální menu se dá zapnout v
dialogu "Upravit volby pro JAWS" vyvolatelným zkratkou >>INSERT+V<<, a
nastavením volby "Virtuální menu" na "Zapnuto".

=== Odečítač obrazovky NVDA === nvda

 * [http://www.nvda-project.org/documentation/nvda_2010.1_userGuide.html
    Uživatelský manuál NVDA]
 * [http://www.nvda-project.org/wiki/ApplicationSupport NVDA a aplikace]

=== Zvětšovač obrazovky ZoomText === zoomtext

==== Zvětšení ====

:>>Alt+Insert/Delete<<: Zapnout nebo vypnout zvětšení
:>>Ctrl<< + kolečko myši: Přiblížit nebo oddálit
:>>Ctrl+Shift+V<<: Režim náhledu

==== Čtení ====

:>>Alt+Shif+S<<: Zapnout/vypnout řeč
:>>Alt+Shift+M<<: Zapnout/vypnout odezvu myši
:>>Ctrl+Alt+S<<: Přečíst vybraný text
:>>Ctrl+Num5<<: Přečíst aktuální řádku
:>>Ctrl+Shift+Num5<<: Přečíst aktuální odstavec
:>>Ctrl+Alt+k/r<<: Oznámit nadpis sloupce/řádku tabulky

==== Přesuny ====

:>>Alt+Home/End/PgUp/PgDown<<: Přesunout se na obrazovce zcela vlevo, vpravo, nahoru, dolů

==== Ostatní ====

:>>Alt+Pause<<: Propouštěcí klávesa (následující zkratka bude předána přímo aplikaci)
:>>Ctrl+Alt+Shift+U<<: Aktualizovat obrazovku
:>>Ctrl+Alt+Shift+T<<: Zapnout sledování obrazovky

== Aplikace == applications

Tento průvodce nepopisuje, jak používat různé nativní MS Windows
aplikace, protože to je již dostatečně popsáno v jiných
průvodcích. Zmíníme ale některé Open Source aplikace, které jsou velmi
dobré a můžete je používat na MS Windows stejně jako na GNU/Linuxu.

=== Firefox === firefox

Firefox je volně distribuovatelný internetový prohlížeč. Více
informací o něm můžete najít na [http://www.mozilla.com/firefox]

Použití Firefoxu s JAWS:
[http://www.jaws-users.com/text/Internet/firefox.htm]

=== Thunderbird === thunderbird

Thunderbird je volně dostupný emailový klient. Můžete se o něm
dozvědět více informací na [http://www.mozilla.com/thunderbird]

Použití Thunderbirdu s JAWS:
[http://www.jaws-users.com/scripts/ThunderBird/Thunderbird.htm]

=== OpenOffice.org === openoffice

OpenOffice.org je volně dostupný kancelářský balík, včetně slovního
procesoru, tabulkového programu a prezentačního nástroje. Více
informací najdete na [http://www.openoffice.org]

Jejich použití by mělo být velmi podobné jako použití
[gnu-usage#creating-documents OpenOffice na GNU/Linux]

=== MS Office === ms-office

MS Office je široce používaný placený kancelářský balík od firmy Microsoft.

Verze 2007 a novější nahrazují klasické menu tzv. ribbonem, což je graficky
elegantní menu, které ale není pro nevidomé dobře přístupné. Pokud používáte
JAWS, je proto vhodné v těchto verzích použít funkci JAWS zvanou "virtuální
menu" (angl. "virtual ribbon") -- více viz v sekci [#virtual-ribbon].

==== Excel ==== ms-office-excel

===== Přejmenování listu =====

JAWS při přepínání mezi listy čte jejich názvy. Ty výchozí ("List 1", "List 2"
atd. však uživateli moc informací neposkytují. Pro využití této funkce je tedy
vhodné si listy přejmenovat tak, aby odpovídaly obsahu konkrétního dokumentu.

Přejmenovat aktuální list je ve verzi 2007 možné v menu Domů > Buňky > Formát >
Přejmenovat list.

===== Čtení záhlaví řádků a sloupců s JAWS =====

JAWS umožňuje nastavit u tabulek určité oblasti jako záhlaví řádků a/nebo
sloupců a při pohybu tabulkou tato záhlaví čte podobně, jako čte záhlaví
tabulky při prohlížení internetu.

Více o tom je možné si přečíst v nápovědě pro JAWS v sekci o Excelu, tam
"Užitečné tipy pro aplikaci Excel" > "Čtení názvů řádků a sloupců v aplikaci
Excel".

Je dobré ze dvou tam navržených způsobů používat možnost, která vyžaduje
definici názvu buňky, protože je tato informace uložená přímo v daném souboru a
takto označená záhlaví pak může využít i jiný nevidomý uživatel JAWS bez toho,
aby něco upravoval či nastavoval.

== GTypist -- psaní všemi deseti pro slabozraké == gtypist

Většina programů pro výuku psaní všemi deseti prsty neumí dobře spolupracovat
se zvětšovači obrazovky, a tak při procvičování psaní buď nevidíte předlohu,
nebo se obraz nehýbe spolu s tím, co píšete. Možným řešením je volně šiřitelný
program GTypist spolu se zvětšovačem ZoomText. Ačkoliv má GTypist mírně
komplikovanou instalaci a poněkud strohé rozhraní, je kompletně v češtině,
obsahuje výuku české klávesnice včetně názorných instrukcí a jde dobře
zvětšovat. Druhá část tohoto řešení, ZoomText, je placený program pro
zvětšování obrazovky, ale i pokud jej nevlastníte, můžete si zdarma
nainstalovat jeho demoverzi, která funguje měsíc zdarma. A vám celý jeden měsíc
k tomu, abyste se naučili psát všemi deseti prsty, bohatě postačí.

=== Instalace GTypist ===

 * [windows-installation#gtypist Instalace GTypist]
 * [windows-installation#zoomtext Instalace ZoomText] (pouze pokud ZoomText ještě nemáte)

=== Spuštění GTypist ===

Program GTypist spustíte pomocí ikony na ploše. Objeví se vám uvítací okno s
textovou obrazovkou. Ta je vyplněna nabídkou, instrukcemi nebo cvičením. V
nejspodnějším řádku se pak objevuje nápověda o tom, jak postupovat dále.

=== Nastavení Zoomtext === gtypist-zoomtext-tracking-area

Vždy, když si spustíte GTypist, je nutné nastavit v ZoomTextu oblast
sledování. V pravém dolním rohu GTypistu se totiž zejména ve cvičeních objevuje
blikající kurzor, který by jinak způsobil odskakování obrazu.

Otevřete si ZoomText, přejděte do jeho hlavní nabídky a vyvolejte položku:
Sledování->Oblast sledování. Zde nastavíte přepínač na Vnější oblast a
tlačítkem Vybrat oblast sledování nastavíte červený čtverec kolem pravého
dolního rohu obrazovky GTypistu (viz obrázek) a potvrdíte klávesou escape.  Tím
říkáte ZoomTextu, aby sledoval pohyb kurzoru po celé obrazovce mimo tuto
problémovou oblast.

[gtypist-zoomtext-tracking-settings.png gtypist-zoomtext-tracking-settings.png]

S tímto nastavením byste již dále neměli mít se sledováním kurzoru v GTypistu
žádné problémy. Pokud používáte ZoomText i pro svou jinou práci, nezapomeňte si
po skončení práce s GTypist změnit nastavení zpět na Celá obrazovka.

=== Nabídky ===

Pozor: V důsledku chyby v programu je k pohybu v nabídkách, například při
výběru lekcí, nutné používat klávesy 'h' (nahoru) a 'j' (dolů), nikoliv
kurzorové šipky. Stisk kurzorových šipek vede k ukončení programu.

Jste-li úplní začátečníci, vyberte si pomocí písmen h a j sérii lekcí T a
potvrďte ENTER. Dále si vyberte první lekci, T1, a potvrďte ENTER.

=== Lekce ===

První lekce začíná několika obrazovkami vysvětlujícími základy psaní všemi
deseti prsty. Než se dostanete k prvnímu cvičení, pozorně si je přečtěte a vždy
potvrďte ENTER.

Každé cvičení pak obsahuje na první řádce velmi stručnou instrukci, pod ní
předlohu a řádek, do kterého můžete psát vy. Jak píšete, program vám bude
zvýrazňovat vaše chyby.

(Pokud vám v této chvíli při psaní neustále odskakuje obraz někam pryč, máte
špatně nastavenu oblast sledování ZoomText, viz gtypist-zoomtext-tracking-area)

Když cvičení dokončíte napsáním posledního písmena a stiskem ENTER, zobrazí se
vám v nejspodnějším řádku informace o dalším postupu. Někdy vám bude povolen
postup na další cvičení, někdy budete muset současné cvičení opakovat. Vždy
sledujte instrukce ve spodním řádku.

=== Stručný přehled ovládacích kláves ===

:ENTER: Přechod na další obrazovku
:ESC: Ukončení nebo návrat do nabídky
:h, j: Pohyb v menu nahoru a dolů
:d: Další cvičení
:o: Opakovat cvičení

=== Zvětšování ===

Nejpohodlnější způsob zvětšování programem ZoomText je přidržet klávesu CTRL a
zatočit kolečkem myši. To vám umožní snadno si text přiblížit na pohodlnou
velikost i rychle se oddálit a získat přehled o tom, jak jsou části programu na
obrazovce zorganizovány.


